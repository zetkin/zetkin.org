---
lang: sv
slug: jobb
ref: contribute.jobs
title: Jobba med Zetkin
header: Jobba för Zetkin Foundation
kicker: |
    Vi vill alltid bli fler som arbetar med att utveckla Zetkin. Därför söker
    vi dig som tror på vårt projekt och vill bidra med din kompetens.
---

Zetkin är en webbaserad plattform för att organisera aktivism med hjälp av
verktyg som sänker trösklar för engagemang och underlättar vanliga
uppgifter i en aktivistisk organisation.

Zetkin Foundation drivs av Vänsterpartiet Malmö, och jobbar med att utveckla
Zetkin och att sprida framgångsrika metoder inom den internationella vänstern.

* [Läs mer om Zetkin](/sv/zetkin)
* [Läs mer om Zetkin Foundation](/sv/foundation)

## Vi söker fler organisatörer och utvecklare
De flesta som arbetar med Zetkin är volontärer, men vi har ett litet team med deltidsanställda utvecklare och organisatörer. Under 2021 och 2022 vill vi bli ytterligare några organisatörer, samtidigt som vi utökar vårt utvecklarteam.

## Är du organisatör?
Vi vill gärna höra från dig som brinner för långsiktigt organisering, mobilisering och kampanjarbete. Som vill att vänstern ska ha de bästa förutsättningarna och metoderna för att vinna nya segrar

Vi som organiserar i Zetkin Foundation är mångsidiga och inte rädda för utmaningar. Vi vet av erfarenhet att man tillsammans kan skapa projekt som förändrar och bygger rörelsen starkare. Vi fungerar som projektledare som leder och gör utrymme för fler, inte minst volontärer att delta, men bidrar också till det praktiska arbetet.

Vi söker organisatörer som har erfarenhet av (eller är beredd/har förmåga att lära sig) att både organisera och/eller arbeta med något eller flera av följande områden.
* Fundraising
* Genomföra utbildningar och onboarding
* Jobba med rörlig bild och/eller poddar
* Försäljning
* Volontärsamordning
* Planera och genomföra konferenser (såväl fysiska som online)
* Organisera bygga upp ett volontärt kommunikationsarbete

### Vi definierar rollen tillsammans
Du kan vara ny på organisering med brinna för det, du kan vara gammal i gemet och ha organiserat sedan barnsben i olika rörelser. Du kan komma från näringslivet med massa erfarenheter i bagaget eller ha en utbildning inom något av ovanstående områden. Eller så har du utbildningen från rörelsen genom att om och om och om igen ha organiserat och/eller varit aktivist.

För oss är det viktigaste att hitta någon som delar våra progressiva idéer och är villig lägga tiden och kraften på det vi gör. Vi söker dig som är prestigelös, noggrann och kan jobba såväl i team som ensam. Vi kan definiera uppdraget och uppgifterna tillsammans baserat på några gemensamma principer:

* Alla på Zetkin Foundation har samma lön
* Alla på Zetkin Foundation jobbar deltid
* Alla på Zetkin bidrar i någon omfattning med volontära insatser

Vi har ett utspritt team som arbetar mestadels på distans och vi kommunicerar på svenska och engelska.

Hör gärna av dig om du vill bidra till progressiva organisationers arbete genom att vara med och organisera i Zetkin Foundation. Skicka ett mail till [info@zetkin.org](mailto:info@zetkin.org).

## Är du utvecklare?
<figure markdown="1">
![Kod](./kod.jpg)
</figure>

Vi vill gärna höra från dig om du kan (eller vill lära dig) några av
följande tekniker och vill bli en del av vårt utvecklarteam.

* Node och React (eller liknande ramverk)
* Responsive design med CSS/SASS
* Cross-platform mobile development (ex Flutter)
* Python för server-utveckling
* Docker och dev/ops

### Vi definierar rollen tillsammans
Du kan vara en junior utvecklare som just slutat skolan, en kunnig hobbykodare
eller en erfaren senior. Om du främst kan front-end, back-end, mobil eller web
är inte viktigt.

För oss är det viktigaste att hitta någon som delar våra progressiva idéer och
kan lära sig det som behövs. Vi kan definiera rollen tillsammans baserat på
några gemensamma principer:

* Alla på Zetkin Foundation har samma lön, som är högre än en typisk junior
  utvecklarlön, men längre än en senior.
* Alla på Zetkin Foundation jobbar deltid
* Vi har ett utspritt team som arbetar mestadels på distans och vi kommunicerar
  på engelska.

Hör gärna av dig om du vill bidra till progressiva organisationers arbete
genom att vara med och utveckla Zetkin. Skicka ett mail till [info@zetkin.org](mailto:info@zetkin.org).

## Hjälp till på annat sätt?
Vill du bidra till Zetkins utveckling, men hittar inte något som passar här?
Det finns alltid plats för fler volontärer, oavsett vilka tekniker du kan
eller föredrar. Om du har nya idéer är det också värdefullt! Hör av dig till
[info@zetkin.org](mailto:info@zetkin.org).
